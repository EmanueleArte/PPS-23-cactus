# Lorenzo Guerrini

## Processo di sviluppo

Sicuramente lavorare con sprint settimanali, seppur inizialmente un po' confusionari, ha alla lunga aiutato, soprattutto dopo che il progetto era già iniziato e cominiciavano ad esserci versioni più o meno funzionanti.

L'organizzazione dei primi sprint è stata purtroppo non ottimale per via del fatto che fosse una novità per me e per tutti noi e dovevamo quindi abituarci a questa nuova metodologia di lavoro, ma piano piano siamo riusciti e ad adattarci a questo metodo di sviluppo, soprattutto per gli ultimi sprint.

## Sviluppo del progetto

Credo che in generale il gruppo abbia lavorato bene e mi sono personalmente trovato bene a lavorare con gli altri componenti del gruppo.

Purtroppo per motivi personali già concordati con gli altri componenti del gruppo non ho potuto partecipare allo sviluppo del progetto per due sprint. Questo mi ha causato qualche difficoltà, soprattutto perché erano due sprint importanti per il progetto nei quali è stato sviluppato il core del gioco e ai quali avrei voluto partecipare. Le difficoltà sono state sopratutto nello sprint successivo, nel quale ho dovuto leggere e comprendere tutto il codice scritto nei due sprint precedenti, e questo ha causato qualche rallentamento da parte mia e il fatto che alla fine da quel momento il mio lavoro è stato solo quello di aggiungere pezzi di codice anche importanti a codice già pensato e scritto.

## Test driven development

Una menzione per il TDD, che mi ha aiutato in maniera importante durante questo progetto. Nonostante sia un po' strano dover testare codice inizialmente semplice, diventa molto utile proseguendo col lavoro, permettendo di testare il corretto funzionamento delle nuove feature ed anche la correttezza di quelle già implementate, notificando tramite i test già scritti il caso in cui sia stato inserito un bug aggiungendo un nuovo pezzo di codice.
