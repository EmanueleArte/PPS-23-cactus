# Enrico Tagliaferri

## Processo di sviluppo

A differenza di altri progetti di gruppo a cui ho lavorato, questo è stato quello in cui mi sono trovato meglio.
Trovo che la programmazione Agile sia molto comoda, soprattutto per quanto riguarda il carico di lavoro.
Infatti questo viene distribuito bene durante la durata dello sviluppo del progetto, e questo porta a:

- Una maggiore organizzazione delle sottoparti di progetto da sviluppare.
- Un senso di soddisfazione nel vedere settimana per settimana un progetto che cresce.
- Un minore stress, in quanto ogni settimana bisogna raggiungere degli obiettivi ristretti e definiti.

Una nota negativa riscontrata durante le sprint planning, è stata quella di dover definire un tempo stimato, sia per i macro task (nel product backlog) sia per i sotto compiti (nei singoli sprint backlog).
Infatti con gli altri membri del gruppo c'è stata un po' di confusione nel dare una stima del tempo per ogni task.
Sono consapevole che questo problema è risolvibile con l'esperienza, dato che per tutti i membri del gruppo è stata la prima esperienza con _Scrum_.

## Sviluppo del progetto

Per quanto riguarda lo sviluppo vero e proprio, ritengo che il gruppo abbia lavorato bene assieme, trovando sempre un punto comune, anche quando emergevano pareri contrastanti.
Un problema che ho notato, soprattutto verso la fine, è stato quello di una mancanza di comunicazione, in alcuni casi.
Infatti in alcuni momenti, quando andavano implementati degli aspetti non emersi durante le fasi di progettazione comune, è capitato che il membro che ci dovesse lavorare, implementasse quegli aspetti, senza discuterne con gli altri membri.
Ammetto essere capitato anche me.

## Test Driven Development

Come anticipato dalle premesse del professore a lezione, inizialmente risulta essere una procedura controproducente che rallenta solo il processo di sviluppo.
Però, anche se questo progetto non ha avuto dimensioni e tempi di sviluppo troppo elevati, sono riuscito ad apprezzare la consistenza che questo metodo porta.
Infatti avere la certezza che apportare una modifica a del codice testato, mantenga funzionante il programma, permette di lavorare con una maggiore tranquillità.